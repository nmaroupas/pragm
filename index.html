<!Pragm html>
<html>
	<head>
		<meta charset=‘’utf-8’’>
		<title>Pragm webpage</title>
	<head>
	<body>

		<hl>Το 1887 ο Henry B. Brewster θα εκδόσει το The Theories of Anarchy and of Law: A Midnight Debate. Το βιβλίο παρότι ο τίτλος προϊδεάζει τον αναγνώστη ότι πρόκειται για ένα πολιτικό δοκίμιο, είναι, όπως παρατηρεί η Deborah Coon, γραμμένο σε ένα περισσότερο ποιητικό ύφος παρά πολιτικό ή φιλοσοφικό. Αποτελείται από μια μυθοπλαστική συζήτηση ανάμεσα σε έναν πολυθεϊστή και τρεις αναρχικούς οι οποίοι εκπροσωπούν τρεις διαφορετικές τάσεις του αναρχισμού: έναν αναρχικό διανοούμενο, για τον οποίο καμία ιδέα δεν πρέπει να επικαλύπτει κάποια άλλη, έναν αναρχικό που ενδιαφέρεται αποκλειστικά για ζητήματα ηθικής ή θρησκείας, και έναν κοινωνικό επαναστάτη. Σε ένα σημείο ο πολυθεϊστής απευθύνεται στον κοινωνικό επαναστάτη και τον ρωτά με ποιο τρόπο οι αναρχικοί απαντούν στα ζητήματα της καθημερινότητας.
	Ο Henry James, εκτός από ένας από τους σημαντικότερους Αμερικανούς συγγραφείς, και αδελφός του φιλοσόφου William James, του αναγνωρισμένου - όχι άδικα- ως πατέρα του πραγματισμού, υπήρξε φίλος του Brewster, και λίγο μετά την έκδοση του βιβλίου του τελευταίου, θα το προσφέρει στον αδελφό του, όντας βέβαιος ότι θα τον ενδιαφέρει. Μάταια ωστόσο, διότι ένα βιβλίο για τον αναρχισμό δεν θα μπορούσε να απασχολεί τον William James του 1887. Ωστόσο, λίγα χρόνια μετά, ο άλλοτε σοκαρισμένος από τις βιαιότητες των απεργών του Σικάγου φιλόσοφος, συνεχίζοντας να βαδίζει τον δρόμο της ριζοσπαστικοποίησης της σκέψης του, και λίγα χρόνια πριν εγκαινιάσει τον Πραγματισμό του, θα δείξει ένα ιδιαίτερο ενδιαφέρον για τον αναρχισμό, που θα τον οδηγήσει στο σκονισμένο δώρο του αδελφού του.
	Ο William θα υπογραμμίσει αρκετά αποσπάσματα και θα κρατήσει σημειώσεις στο περιθώριο των σελίδων του βιβλίου. Σε ένα από αυτά τα υπογραμμισμένα αποσπάσματα ο Brewster θα γράψει ότι οι αναρχικοί είναι εκείνοι «που έχουν ως φιλοσοφικό όχημα το γνωμικό : Τα πάντα ρει» . Σε ένα άλλο ο Brewster θα ισχυριστεί ότι ο αναρχισμός απαντά σε αυτό που ο Emerson προσπαθεί να διατυπώσει ως φιλοσοφία «κινητικότητας και ροών». Αυτό όμως που θα απογειώσει το ενδιαφέρον του James για τον αναρχισμό, έτσι τουλάχιστον όπως τον παρουσιάζει ο Brewster στο βιβλίο του, είναι η απάντηση του κοινωνικού επαναστάτη στην ερώτηση του πολυθεϊστή. Θα υπογραμμίσει το απόσπασμα σημειώνοντας στο περιθώριο την λέξη, ή μάλλον το ημιτελές, pragm. Η εφαρμογή του αναρχισμού στα πρακτικά ζητήματα της καθημερινής ζωής είναι, για τον James, τουλάχιστον μέσα από την ανάγνωση του βιβλίου του Brewster, συνώνυμη με τον πραγματισμό. Ο πραγματισμός, ακριβώς όπως ο αναρχισμός του Brewster, είναι μια φιλοσοφία της κινητικότητας και των ροών, μια φιλοσοφία ενός ανολοκλήρωτου κόσμου. 
	Μια τέτοια ρητορική - κινητικότητα, ροές, ανολοκλήρωτος κόσμος - θα εκφραστεί πολλάκις στην πληθωρική συγγραφική δραστηριότητα του Προυντόν, όπως και του Κροπότκιν. Δεν θα υπάρξει βέβαια κάποιος εκ των θεμελιωτών της αναρχικής σκέψης που θα σημειώσει anar στο περιθώριο κάποιου από τα βιβλία του James. Αλλά για αυτό βρισκόμαστε εδώ.</hl>
</body>
</html>
